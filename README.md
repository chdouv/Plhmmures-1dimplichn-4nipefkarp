# Φυσικές Καταστροφές - Πλημμύρες<br>1ο Δημοτικό Σχολειο Πολίχνης και 4ο Νηπιαγωγείο Ευκαρπίας<BR>
<br>Έργο για τον διαγωνισμό ρομποτικής ΕΛΛΑΚ 2023-2024:Πλημμύρες - Φυσικές Καταστροφές
<br>ΠΛΗΜΜΥΡΕΣ

https://blogs.sch.gr/chdouvletis/2024/06/15/fysikes-katastrofes-plimmyres-robostarjr-4o-nipiagogeio-eykarpias-kai-1o-dimotiko-scholeio-polichnis/

<br>ΣΥΝΕΡΓΑΤΙΚΟ ΕΡΓΟ:
<br>•	4ο 5/θέσιο Νηπιαγωγείο Ευκαρπίας (4 τμήματα)
<br>•	1ο Δημοτικό Σχολείο Πολίχνης (2 τμήματα)

<br>ΠΡΟΤΑΣΗ 
<br>Περιβαλλοντική Παρακολούθηση: Η τεχνητή νοημοσύνη βοηθά στην προετοιμασία και την προστασία των ανθρώπων από τις πλημμύρες.

<br>ΘΕΜΑ: 
<br>Μοντελοποίηση των τρόπων πρόγνωσης, προστασίας και αντιμετώπισης των ανθρώπων από τις πλημμύρες.

<br>ΣΤΟΧΟΙ:
<br>•	Να αναγνωρίζουν τα φυσικά φαινόμενα που προκαλούν τις πλημμύρες.
<br>•	Να επιλέγουν τρόπους αποτελεσματικής διαχείρισής των πλημμυρών.
<br>•	Να αναγνωρίζουν, μέσα από διαδικασίες εννοιολογικής κατανόησης, εφαρμογής και εξερεύνησης τις δυνατότητες της τεχνητής νοημοσύνης.
<br>•	Να συνεργαστούν μαθητές Νηπιαγωγείου και Δημοτικού Σχολείου (Διασχολική Συνεργασία) με σκοπό την επίλυση προβλημάτων αλγοριθμικής σκέψης και τη δημιουργία προγράμματος. 

<br>ΤΡΟΠΟΙ ΣΥΝΕΡΓΑΣΙΑΣ & ΕΠΙΚΟΙΝΩΝΙΑΣ ΤΩΝ ΟΜΑΔΩΝ
<br>Η συνεργασία και επικοινωνία των ομάδων κατά τη διάρκεια της υλοποίησης του έργου θα πραγματοποιηθεί:
<br>•	ομαδοσυνεργατικά ανά σχολείο
<br>•	με διαδικτυακές συναντήσεις μεταξύ των παιδιών του Νηπιαγωγείου και Δημοτικού Σχολείου, μέσω Webex.

<br>ΑΠΑΙΤΟΥΜΕΝΟΣ ΕΞΟΠΛΙΣΜΟΣ:
<br>Υλικά	Κόστος
<br>Blue Bot	124 €
<br>TPBot Car Kit: Smart Car Robot Kit	60 €
<br>Micro:Bit x2 	2 x 20 €
<br>Αισθητήρας στάθμης νερού	3,5 €
<br>Κινητήρας servo x4	4 x 4 €
<br>Battery Holder 2xAA with JST Connector & Switch	1,6 €
<br>Σύνολο	244,1 €

<br>ΔΙΕΥΘΥΝΣΗ ΑΠΟΘΕΤΗΡΙΟΥ GITHUB:
<br>https://github.com/chdouv/Plhmmures-1dimplichn-4nipefkarp

<br>Α. ΕΙΣΑΓΩΓΗ
<br>Η ενασχόληση των παιδιών του Νηπιαγωγείου με τα ακραία καιρικά φαινόμενα αποτελεί πλέον μια σύγχρονη αναγκαιότητα. Τα παιδιά, ως πολίτες του αύριο, θα αποτελέσουν τη γενιά εκείνη που θα κληθεί να βιώσει άμεσα την κλιματική́ αλλαγή και να μαθαίνει να προσαρμόζεται στα νέα δεδομένα, με οδηγό ένα βασικό αξιωματικό τρίπτυχο: Ενημέρωση, Ετοιμότητα και Προετοιμασία. Η τεχνητή νοημοσύνη μπορεί να αποτελέσει το μέσο ώστε το τρίπτυχο αυτό να αποτελέσει την γέφυρα μεταξύ του ανθρωπογενούς και φυσικού περιβάλλοντος και να δώσει καίριες, βιώσιμες και αποτελεσματικές λύσεις προς όφελος των ανθρώπων.
<br>Στο πλαίσιο αυτό, το συγκεκριμένο σενάριο ασχολείται με τις πλημμύρες.

<br>Β. ΑΝΑΛΥΣΗ ΔΙΔΑΚΤΙΚΟΥ ΣΕΝΑΡΙΟΥ

<br>ΦΑΣΗ 1η: ΑΝΙΧΝΕΥΣΗ ΠΡΟΤΕΡΗΣ ΓΝΩΣΗΣ 
<br>Ιδεοθύελλα για το τι γνωρίζουν τα παιδιά για το ακραίο καιρικό φαινόμενο της πλημμύρας (coogle.it). 

<br>ΦΑΣΗ 2η: ΠΡΟΕΤΟΙΜΑΣΙΑ
<br>Έρευνα μέσω διαδικτύου ή άλλων πηγών ομάδων παιδιών και γονέων σχετικά με τα φαινόμενα αυτά και συλλογή των πληροφοριών αυτών στο σχολείο.
<br>•	Επιτραπέζιο παιχνίδι για την πρόγνωση και προετοιμασία σε περίπτωση πλημμύρας.
<br>Περιγραφή: Δημιουργία επιτραπέζιου παιχνιδιού με Blue Bot, στο οποίο θα παίζουν δυάδες παιδιών. Το Blue Bot θα ακολουθεί συγκεκριμένη διαδρομή και θα σταματάει εκεί που θα υπάρχει QR CODE (δημιουργία από μαθητές Δημοτικού). Τα παιδιά θα σαρώνουν με το tablet το QR CODE που θα περιέχει οδηγίες για την πρόληψη και την αντιμετώπιση των πλημμυρών, όπως περισυλλογή και τοποθέτηση στο καταφύγιο τρόφιμων άμεσης ανάγκης, νερό και βαλιτσάκι για παροχή πρώτων βοηθειών, μεταφορά ζώων και τους ανθρώπων στο καταφύγιο, κλείσιμο φράγματος. 
<br>Το επιτραπέζιο παιχνίδι θα έχει τη μορφή λαβύρινθου φτιαγμένο από πλαστικά κομμάτια που ενώνονται μεταξύ τους. Πάνω στους τοίχου του λαβύρινθου τοποθετηθούν όρθια με ξυλάκια χειροτεχνίας τα QR Codes. 
Δίπλα στον λαβύρινθο θα υπάρχει μια μικρή μακέτα (στη μέση ένα χωράφι, δίπλα ένα ποτάμι κι ένα φράγμα και από την άλλη μια αποθήκη κι ένα καταφύγιο, αγρότες και ζώα από τουβλάκια και ανακυκλώσιμα υλικά), η οποία θα συνδυάζεται με το επιτραπέζιο. Συγκεκριμένα, όταν θα σαρώνεται η οδηγία από το ένα παιδί, το άλλο θα εκτελεί την οδηγία στη μακέτα. 

<br>ΦΑΣΗ 3η: ΥΛΟΠΟΙΗΣΗ
<br>ΣΕΝΑΡΙΟ 
<br>Περιγραφή: Τα παιδιά φτιάχνουν μια μακέτα με ένα χωράφι στη μέση, ένα ποτάμι με φράγμα στο πλάι και από την άλλη μια αποθήκη κι ένα καταφύγιο. Ρομπότ elecfreak με τη μορφή αγρότη, αγρότες και ζώα από τουβλάκια και ανακυκλώσιμα υλικά. Στη μακέτα, στα σημεία ενδιαφέροντος, υπάρχουν τοποθετημένες χρωματιστές πινακίδες που 

<br>Στάδια:
<br>•	Το microbit θα ανιχνεύσει τη στάθμη του νερού με αισθητήρα στάθμης νερού. Ανάλογα με το επίπεδο της στάθμης του νερού θα σηκώνεται χρωματιστή πινακίδα (μαθητές Δημοτικού):
<br>o	Πράσινη – δεν υπάρχει κίνδυνος
<br>o	Πορτοκαλί – Προετοιμαζόμαστε για επερχόμενη πλημμύρα.
<br>o	Κόκκινη – Η πλημμύρα είναι σε εξέλιξη.
<br>•	Όταν οι μαθητές νηπιαγωγείου δουν την πορτοκαλί πινακίδα θα οδηγήσουν το ρομπότ elecfreak ώστε:
<br>o	Να πάρει τα τρόφιμα, το νερό και το βαλιτσάκι Α΄ βοηθειών από την αποθήκη και να τα μεταφέρει στο καταφύγιο.
<br>o	Να μεταφέρει τα ζώα στο καταφύγιο και 
<br>o	Να μεταφέρει τους άλλους αγρότες στο καταφύγιο με όχημα. 
<br>o	Το microbit κλείνει το φράγμα.
<br>•	Στη φάση αυτή, οι απαραίτητες εντολές του microbit θα οπτικοποιηθούν με κάρτες που έχουν πάνω τους κατάλληλες εικόνες ενεργειών που θα δημιουργήσουν οι εκπαιδευτικοί. Οι μαθητές του νηπιαγωγείου θα ετοιμάσουν το πρόγραμμα τοποθετώντας τις κάρτες στη σωστή σειρά. Το πρόγραμμα με τις κάρτες θα δοθεί στους μαθητές του Δημοτικού και θα ετοιμάσουν το αντίστοιχο πρόγραμμα σε microbit.

<br>ΦΑΣΗ 4η: ΑΞΙΟΛΟΓΗΣΗ - ΔΙΑΧΥΣΗ
<br>•	Θα παρουσιαστούν τα έργα στους γονείς του 4ου 5/θέσιου Νηπιαγωγείου Ευκαρπίας και του 1ου Δημοτικού Σχολείου Πολίχνης.
<br>•	Θα αναρτηθούν στις ιστοσελίδες των δύο σχολείων.
<br>•	Θα αποτελέσουν μέρος του Σχέδιου Δράσης του 4ου 5/θέσιου Νηπιαγωγείου Ευκαρπίας για την τρέχουσα σχολική χρονιά.
<br>•	Θα παρουσιαστούν σε ενδοσχολικές επιμορφώσεις εκπαιδευτικών και των δύο βαθμίδων, αποτελώντας μια Καλή Πρακτική διασχολικής συνεργασίας.
